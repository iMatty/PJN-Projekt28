Wstęp
Nie wiemy ani kto, ani kiedy po raz pierwszy zauważył jasne gwiazdy wędrujące (słowo planetes pochodzi z greki i oznacza „wędrująca”, a aster znaczy „gwiazda”) inaczej niż wszystkie pozostałe na naszym niebie. Wiemy
natomiast, że już starożytni Grecy znali pięć ze znanych dziś najjaśniejszych planet: Merkurego, Wenus, Marsa, Jowisza i Saturna. Do grupy planet
zaliczali oni także Księżyc i Słońce, co dawało ogólną ich liczbę siedem,
a pomijali Ziemię, która w tym rozumieniu planetą nie była. Dociekania
na temat przyczyn tak dziwnego zachowania planet oraz ich natury przez
stulecia zajmowały rzesze fi lozofów i astronomów. Początkowo studia te
ograniczały się do rozważań natury fi lozofi cznej. Z czasem jednak, wraz
z tworzącymi się podstawami nauk fi zycznych stawały się coraz bardziej
naukowe.
Odkrycie kolejnej planety zajęło astronomom bardzo dużo czasu, gdyż
wymagało to znajomości poprawnego modelu Układu Słonecznego. Model
taki jako pierwszy zaprezentował Mikołaj Kopernik (1473–1543). Toruński
astronom obalił, jak wiemy, model kosmogoniczny opracowany przez Klaudiusza Ptolemeusza (100–168 n.e.), zawierający geocentryczny opis ruchu
planet z wykorzystaniem deferentów i epicykli. Ten niezwykle skomplikowany model w rzeczywistości nie działał dobrze i aby go ratować należało
go wciąż rozbudowywać, dodając nowe ruchy i skalując prędkości wzajemne poszczególnych jego elementów tak, by uzyskać względnie dokładny opis rzeczywistego ruchu obserwowanych ciał niebieskich. W czasach
Kopernika odchyłki między modelem Ptolemeusza a obserwacjami były
jednak już ogromne. Obserwowane przez Kopernika w roku 1497 w Bolonii
zakrycie Aldebarana przez Księżyc spóźniło się o pół godziny! Wprowadzony przez Kopernika model heliocentryczny w sposób
znacznie prostszy opisywał ruch planet jako konsekwencję złożenia ich
ruchu wokół Słońca z ruchem Ziemi na jej orbicie wokółsłonecznej. Przeniesienie środka układu z Ziemi do Słońca można uznać za ostateczne
odkrycie kolejnej planety w Układzie Słonecznym – Ziemi, a tym samym
za odkrycie pierwszego układu planetarnego – Układu Słonecznego. Paradoksalnie obserwacje największego przeciwnika teorii Kopernika Tycho
Brahe posłużyły Johannesowi Keplerowi (1571–1630) do ostatecznego potwierdzenia teorii Kopernika i sformułowania trzech praw ruchu
planet. Model Kopernika wzmocniony teorią grawitacji Isaaka Newtona
(1642–1726) pozwolił na odnalezienie kolejnych planet w Układzie Słonecznym w wyniku analizy odchyłek w ruchu orbitalnym znanych planet.
Podobna metodyka stosowana jest do dziś także w poszukiwaniach planet
poza Układem Słonecznym.
1. Historia poszukiwań planet w Układzie Słonecznym
Uran, szósta planeta w naszym Układzie była obserwowana przez cały szereg astronomów, zanim została formalnie odkryta. Już w roku 1690 John
Flamsteed (1646–1719) zauważył to ciało i doniósł o tym fakcie, katalogując je jako gwiazdę, lecz ani on, ani kolejnych szesnastu innych astronomów nie zainteresowało się tym obiektem bliżej. Planetę tę ponownie
obserwował szereg razy Piotr C. Lemonnier (1715–1799), a Tobiasz Mayer
(1723–1762) wpisał ją po raz kolejny do katalogu gwiazd. Dopiero w roku
1781 William Hershel (1738–1822) uznał Urana za nową kometę, czym
zainteresował Bocharta de Saron (1730–1794), który zidentyfi kował w tym
odkryciu nową planetę. Ciekawostką jest fakt, że Uran jest planetą widoczną gołym okiem, a mimo to od pierwszych wzmianek na jej temat do właściwej interpretacji minęło 171 lat obserwacji teleskopowych!
Po odkryciu Urana zwrócono większą uwagę na zaproponowaną przez
urodzonego w Chojnicach Daniela Titiusa (1729–1796) w roku 1766 i spopularyzowaną przez dyrektora obserwatorium astronomicznego w Berlinie
Johanna Elerta Bodego (1747–1826) mnemotechniczną metodę pozwalają-cą na ocenę odległości do kolejnych planet w Układzie Słonecznym. Reguła
Titiusa-Bodego poprawnie przewidywała rozmiary orbity Urana, przeczuwała bowiem istnienie planety między Marsem a Jowiszem. Intensywne
poszukiwania takiego ciała przyniosły w roku 1801 odkrycie Ceres przez
Giuseppe Piazziego (1746–1826), a następnie Pallas, Juno, Vesty i Astrei.
Do końca 1851 roku znaleziono 15 nowych ,,planet’’ w miejsce brakującej.
Zaniepokoiło to Williama Hershela, który ocenił w roku 1802 rozmiary
Ceres na około 260 km1
, a Pallas na około 237 km2
. Wydawało się to zdecydowanie za mało jak na planetę i kolejne obiekty odkrywane między orbitami Mara i Jowisza, w tak zwanym Pasie Głównym Planetoid (dziś znamy ich
około 320 000) zaczęto nazywać ,,asteroidami’’ bądź po polsku ,,planetoidami’’. Ten banalny z pozoru krok ma jednak bardzo istotne konsekwencje.
Otóż okazuje się, że nie każde ciało poruszające się na fi rmamencie inaczej
niż gwiazdy astronomowie chcą nazywać planetą.
Warto w tym miejscu zauważyć, że zupełnie nieświadomie podobnego
wyboru astronomowie dokonali w przypadku komet. Komety bowiem przez
stulecia były obiektami kojarzonymi raczej ze zjawiskami atmosferycznymi,
a nie astronomicznymi. Dopiero Tycho Brahe (1546–1601) ocenił w roku
1577 odległość do widocznej wtedy komety na cztery razy większą od odległości Ziemia–Księżyc. Co ciekawe, myśl o tym, że kometa może być ciałem
krążącym wokół Słońca, odrzucali także Galileusz i Kepler. Kiedy wreszcie
w 1681 roku uczeń Heweliusza, Georg Samuel Doerfel (1643–1688) na podstawie obserwacji komety Kircha z roku 1680 stwierdził, że komety krążą
wokół Słońca po paraboli, a teoria grawitacji Newtona pozwoliła w roku
1687 spostrzeżenie to udowodnić, nikomu już nie przyszło do głowy, by
komety nazywać planetami.
Innymi interesującymi obiektami, które dla odmiany utraciły swoją
planetarną naturę, są księżyce. Starożytni Grecy nazywali naszego satelitę,
Księżyc, planetą. Do odkrycia księżyców Jowisza w roku 1610 przez Galileusza był on jedynym znanym obiektem tego typu. Także Galileusz nowo
odkryte ciała nadal nazywał planetami. Pierwszym, który zwrócił uwagęna ten problem, był Christiaan Huygens (1629–1695), odkrywca Tytana,
największego – jak sam pisał – z ,,księżyców’’ Saturna. Termin przez niego
zastosowany wynikał z analogicznej roli Tytana krążącego wokół Saturna
do tej, jaką pełni krążący wokół Ziemi Księżyc. Johannes Kepler wprowadził
do literatury zamienny termin „satellita” i obecnie posługujemy się obydwoma. Co więcej, termin zaproponowany przez Keplera przyjął się także
na okoliczność sztucznych ciał wysyłanych w przestrzeń kosmiczną wokół
innych ciał, mamy zatem dziś satelity naturalne, czyli księżyce, oraz satelity sztuczne.
Widzimy, że między XVII a XIX wiekiem pojawiła się trochę inna niż
starogrecka defi nicja planety. Zaczęto tak nazywać ciała o dostatecznie
dużej masie krążące wokół Słońca na orbicie eliptycznej.
Za odkrywcę Neptuna uznajemy Johanna Gottfrieda Gelle (1812–1910)
oraz Heinricha Louisa d’Arrest (1822–1875), którzy planetę tę zaobserwowali w 1846 roku na podstawie obliczeń jej położenia wykonanych rok
wcześniej (1845) przez studenta astronomii Johna C. Adamsa (1819–1892)
oraz nieco później Urbaina Le Verriera (1811–1877). Historia odkrywania
tej planety przypomina nieco tę dotyczącą Urana. Bezwiednie obserwowali
go bowiem wcześniej Józef L. Lalande (w 1795 r.) i Jan Lamont (w 1845 r.).
Okazało się jednak, że istnienie tej planety nie wyjaśnia do końca odchyłek
w ruchu Urana wyznaczonych na podstawie znajomości jego orbity przez
Aleksandra Bouvarda (1767–1843). Rozpoczęto zatem poszukiwania kolejnej planety. Jej orbitę wyliczyli jako pierwsi Percival Lowell (1855–1916)
i Edward Pickering (1846–1919), lecz Plutona zaobserwował wiele lat później Clyde W. Tombaugh (1906–1997) asystent Lowella w roku 1930 jako
obiekt 15 wielkości gwiazdowej, widoczny dopiero na fotografi ach nieba
wykonanych przez teleskop. Pluton jest bardzo odległym od Słońca, bo
znajdującym się 39,5 razy dalej niż Ziemia i stosunkowo małym ciałem
o średnicy zaledwie około 2302 km, mniejszym nawet od naszego Księżyca,
którego średnica równikowa wynosi 3476 km.
Jednak to nie rozmiary zdecydowały o przyszłości Plutona. W miarę
jak do powszechnego użytku w astronomii weszły cyfrowe odbiorniki,
których działanie oparte jest na kamerach CCD, już za pomocą stosunko-wo niewielkich teleskopów stało się możliwe poszukiwanie dodatkowych
ciał w naszym Układzie Słonecznym. Od około 1992 roku odkryto w okolicach orbity Plutona wiele podobnych do niego obiektów. Okazało się,
że obiekty te tworzą za orbitą Neptuna pas podobny do Pasa Głównego
Planetoid, tzw. Pas Kuipera. Tysiące małych ciał krążą tam na zbliżonych
orbitach i w wyniku zderzeń między nimi niektóre wpadają do wnętrza
Układu Słonecznego w postaci komet krótkookresowych. W szczególności znaleziono tam takie obiekty, jak Haumea (o średnicy ok. 1100 km)
i Makemake (o średnicy ok. 1500 km). Jeszcze dalej od Słońca znaleziono
Eris (średnica około 2300 km) i cały szereg podobnych obiektów, które
czekają na bliższe zbadanie. Taki rozwój sytuacji skłonił astronomów do
ponownego rozważenia terminu planety. W roku 2006 w Pradze Zgromadzenie Ogólne Międzynarodowej Unii Astronomicznej w drodze głosowania ustaliło, że planetą w Układzie Słonecznym będziemy nazywać
obiekt, który spełni następujące trzy warunki: (1) krąży wokół Słońca,
(2) ma kształt kulisty, gdyż posiada wystarczającą masę, by własną grawitacją pokonać siły spójności ciała sztywnego oraz (3) wyczyścił swoją
orbitę z mniejszych bądź podobnych obiektów. Pluton nie spełnia warunku (3) i dlatego wraz z Humeą, Makemake oraz znaną nam już Ceres
został określony mianem planety karłowatej. Jest wielce prawdopodobne,
że lista tego typu obiektów będzie z czasem dłuższa. Nietrudno zauważyć,
że próbując rozwiązać problem nazewnictwa ciał w Układzie Słonecznym
związany z odkrywaniem coraz większej liczby małych ciał, astronomowie skupili się faktycznie na zdefi niowaniu najmniejszego obiektu, który
jeszcze nazywać będziemy planetą.
2. Planety poza Układem Słonecznym
Tymczasem w astronomii zaszły rewolucyjne zmiany w zupełnie nowym
kierunku. Już pod koniec lat 80. ubiegłego wieku astronomowie zaczęli odkrywać przy innych gwiazdach obiekty podobne do planet. Jednym z pierwszych doniesień na ten temat była praca D. Lathama i współpracowników
z roku 1989, w której sugerowali oni istnienie nieznanego składnika orbi-tującego wokół gwiazdy typu słonecznego HD 114762. Obiekt ten mógłby
być brązowym karłem3
 lub masywną planetą o masie co najmniej 11 razy
większej niż masa Jowisza (czyli około 3000 razy bardziej masywną niż
Ziemia). Późniejsze badania B. Cochrana i innych z roku 1991 potwierdziły
ten wynik i zebrane do dziś dane dowodzą, że mamy tu do czynienia raczej
z brązowym karłem niż planetą.
Pierwszą planetę przy gwieździe innej niż Słonce, a równocześnie
pierwszy pozasłoneczny układ planetarny wokół pulsara PSR 1257+12 składający się z trzech planet odkrył w roku 1992 Aleksander Wolszczan wraz
z współpracownikiem D.A. Frailem. Wchodzące w jego skład obiekty charakteryzują się masami z całą pewnością w zakresie mas planetarnych znanych z naszego Układu Słonecznego, gdyż wynoszą od 0,025 do 4,3 masy
Ziemi! Ten szczególny układ planetarny, krążący wokół ,,martwej’’ gwiazdy neutronowej, został odkryty całkowicie nietypową techniką opartą na
superprecyzyjnych pomiarach radiowych. Technika ta jest bardzo rzadko
stosowana, wymaga ona bowiem ogromnego nakładu czasu obserwacji oraz
największego na świecie radioteleskopu, jak ten w Arecibo o średnicy czaszy 305 metrów, wykorzystany przez Wolszczana. Oczywiście w przypadku
planet Wolszczana nie tylko technika jest nietypowa, również układ planetarny w tak nietypowym środowisku jest zagadką sam w sobie.
Dopiero po trzech latach od odkrycia Wolszczana i Fraila zespół astronomów szwajcarskich Michel Mayora i Didier Queloza odkrył planetę przy
gwieździe podobnej do naszego Słońca. Odkryta w roku 1995 planeta na
orbicie 51 Pegasi miała podwójnie przełomowe znaczenie. Po pierwsze, po
raz pierwszy do detekcji planet poza Układem Słonecznym zastosowano
z powodzeniem technikę precyzyjnych pomiarów prędkości gwiazd opartą na rozszczepionym za pomocą spektrografu świetle gwiazdy. Precyzja
osiągana przez astronomów poszukujących planet przebiła dotychczasową o 100–1000 razy. Taka dramatyczna zmiana dokładności w pomiarach
otworzyła zupełnie nowy horyzont dla badań. Technika ta, rozwijana od lat
60., wymaga co prawda stosowania stosunkowo dużych teleskopów i skomplikowanych spektrografów, jednak już obecnie pozwala na pomiary prędkości gwiazd z dokładnością lepszą niż 1 metr na sekundę i w niezbyt odległej przyszłości może pozwolić na wykrywanie planet o masach podobnych
do masy Ziemi. Odkrywanie planet stało się z czasem rutyną. Warto jednak
pamiętać, że aby ruch gwiazdy będący odbiciem ruchu orbitalnego krążącej
wokół niej gwiazdy był dla nas mierzalny, planeta musi krążyć na orbicie,
która nie jest prostopadła do kierunku patrzenia obserwatora ziemskiego.
Drugi istotny przełom wynikający z odkrycia Mayora i Queloza to planeta krążąca wokół 51 Pegasi – ogromny obiekt, podobny do naszego Jowisza,
ale krążący wokół swojego słońca na orbicie ciaśniejszej niż orbita Merkurego. Nikt nie spodziewał się takiej planety! Z czasem odkryto wiele tego
typu planet – gorących Jowiszy – i stało się jasne, dlaczego wcześniejsze
poszukiwania analogów naszego Jowisza, tzn. masywnych planet na rozległych orbitach, spełzły na niczym. Gorących Jowiszy jest bardzo dużo i stosunkowo łatwo je znaleźć. Kolejny raz naukowcy ponieśli konsekwencje
braku wyobraźni.
To właśnie odkrycie przez Mayora i Queloza pierwszej planety orbitującej gwiazdę podobną do naszego Słońca spowodowało nieprawdopodobny
wzrost zainteresowania planetami oraz rozkwit technik badawczych im
poświęconych. Gdy było już jasne, że planety rzeczywiście krążą wokół innych gwiazd próbowano adaptować do ich poszukiwań znane już wcześniej
techniki astrofi zyki obserwacyjnej.
Stosunkowo łatwo można znaleźć planetę przy innej gwieździe wtedy,
gdy jej orbita jest dokładnie równoległa do kierunku patrzenia obserwatora
ziemskiego na tę gwiazdę. Okresowo zachodzą w takiej konfi guracji zjawiska przejścia planety na tle tarczy jej gwiazdy, z Ziemi obserwowane jako
krótkotrwałe obniżenie całkowitego blasku gwiazdy, zazwyczaj o mniej niż
1%. Obserwacje takiego zjawiska są zasadniczo bardzo proste i nie wymagają zastosowania dużych teleskopów. Ze względu jednak na szczególną
i rzadką konfi gurację orbity planety samo zjawisko jest niezmiernie rzadkie
i aby efektywnie je wykrywać, należy równocześnie prowadzić obserwacje
dziesiątków tysięcy gwiazd. Projekt taki nadaje się świetnie do realizacji
za pomocą teleskopu umieszczonego na orbicie Ziemi, który dodatkowo będzie uwolniony od wpływu atmosfery i wynikających z jej istnienia ograniczeń. Faktycznie, teleskopy kosmiczne Corot i Kepler z powodzeniem
znalazły setki planet w ten sposób.
Wymienione wyżej trzy techniki poszukiwań planet mają charakter pośredni. Faktycznie obserwujemy gwiazdy (ich jasność czy prędkość), które
interpretujemy jako istnienie planet przez porównanie z odpowiednimi
modelami matematycznymi zachodzącego zjawiska. Dużo łatwiej byłoby,
gdyby planety przy innych gwiazdach można było wykrywać w sposób bezpośredni: na przykład zwyczajnie widząc je przy ich macierzystych gwiazdach. Niestety, gwiazdy znajdują się w ogromnych odległościach, planety
krążące wokół nich świecą jedynie bardzo słabym, odbitym światłem swoich
słońc, a ich orbity są dla nas w ogromnej większości przypadków zbyt mało
rozległe, byśmy mogli światło emitowane przez planetę oddzielić od blasku
gwiazdy. Jedynie w kilku szczególnych przypadkach udało się ogromne planety znaleźć przy małych i chłodnych gwiazdach, w optymalnej konfi guracji
dla tej, bardzo ograniczonej naszymi technicznymi możliwościami techniki.
Zważywszy na nasze obecne techniczne ograniczenia, wyniki poszukiwań planet przy innych gwiazdach są zdumiewające. Znamy ich dziś setki. Okazuje się, że planety występują przy różnych gwiazdach. Zarówno
przy takich, które przypominają nasze Słońce, jak i znacznie młodszych
i starszych, bardziej i mniej masywnych. Również bogactwo planet, ale
i architektur układów planetarnych okazało się niezwykłe. Poza wspomnianymi wyżej gorącymi gazowymi olbrzymami odkryto także zwyczajne gazowe olbrzymy, krążące z dala od swoich słońc, podobnie jak to obserwuje
się w naszym Układzie Słonecznym w przypadku Jowisza, Saturna Urana
i Neptuna. Odkryto także planety o znacznie mniejszych masach, podobne
do planet skalistych obecnych w naszym układzie planetarnym (do grupy
tej zaliczamy Merkurego, Wenus, Ziemię i Marsa, czyli planety o jądrach
żelaznych). Orbity nowo odkrytych planet w innych układach są często
niezwykłe. Okazało się, że układy planetarne nie muszą wyglądać jak Układ
Słoneczny. Możliwe są sytuacje, w których płaszczyzny orbit są do siebie
znacznie nachylone. Znamy także takie przypadki, gdy planeta krąży po
orbicie w przeciwną stronę niż obraca się jej słońce. Fakty te wskazują na to, że obserwujemy układy planetarne na różnym stopniu ich ewolucji.
Od młodych, dynamicznie niestabilnych konfi guracji, poprzez ustabilizowane stare układy aż do pozostałości po systemach zaburzonych silnie
przez przemiany fi zyczne zachodzące w centralnej gwieździe.
3. Planety a brązowe karły
W miarę odkrywania coraz to nowych planet astronomowie znów zostali
zmuszeni, by zastanowić się nad tym, co to jest planeta. Kolejne odkrycia zaczęły bowiem przynosić planety o masach znacznie większych niż
wydawało się możliwe do przyjęcia. Obiekty o masach 20, 30 czy 50 razy
masywniejsze od Jowisza stały się problemem. Pojawiło się zatem pytanie
o górną granicę masy planety. Astronomowie potrafią dobrze podać dolną
granicę masy gwiazdy, ponieważ określa ją konkretny proces fi zyczny. Jeśli
obiekt jest dostatecznie masywny, by jego grawitacja wytworzyła w centrum temperaturę i ciśnienie wystarczająco wysokie, by zainicjować reakcje jądrowe przetwarzające wodór w hel, to obiekt taki nazywać będziemy
gwiazdą. Taka graniczna masa zależy nieco od jego składu chemicznego
i wynosi koło 70 mas Jowisza. Czy zatem każdy obiekt o masie poniżej tej
granicy nazywać można planetą? Sprawa nie jest aż tak prosta. Badania
takich mało masywnych obiektów pokazały, że istnieje cała ich grupa, która
na pewien czas uruchamia reakcje jądrowego spalania litu (obiekty o masie powyżej 63 mas Jowisza) lub deuteru (obiekty o masie powyżej 13 mas
Jowisza). Teoretycznie istnienie takich obiektów, nazwanych brązowymi
karłami, przewidział Jil Tarter w roku 1975, a pierwszy raz zaobserwowano
je w roku 1995, czyli mniej więcej w czasie, gdy zaczęto odkrywać planety.
Jak zatem rozróżnić masywne planety od brązowych karłów? Rzecz nie
jest prosta i w szczególności nie jest jasne, czy sama Natura dzieli takie
obiekty na różne typy. Aby sprawy uporządkować, astronomowie postanowili wrócić do podstaw i rozważyć, w jaki sposób takie mało masywne obiekty powstają. Uważa się, że brązowe karły, podobnie jak gwiazdy,
powstają w wyniku kolapsu, a następnie fragmentacji ogromnego obłoku
międzygwiazdowej materii gazowo-pyłowej o początkowych rozmiarach rzędu 100 lat świetlnych i masie rzędu miliona mas Słońca. Obłok taki zagęszcza się, nagrzewa i dzieli na coraz mniejsze części, z których powstają
w końcu gwiazdy. Jeśli w podobny sposób powstają brązowe karły, to ich
budowa wewnętrzna będzie adekwatna do budowy mało masywnych, a zatem chłodnych gwiazd. Będą to obiekty w pełni konwektywne, bardzo wolno stygnące. Takie obiekty głównie będą poruszały się swobodnie w przestrzeni międzygwiazdowej, lecz część z nich może krążyć wokół zwykłych,
spalających wodór gwiazd, których pole grawitacyjne je uwięzi, gdy znajdą
się dostatecznie blisko.
Jeśli natomiast rozważymy powstawanie planet, to obecnie astronomowie uważają, że planety rodzą się z materii wokół gwiazdowej, będącej
pozostałością po tej, z której powstała gwiazda, ale uwięzionej na jej orbicie
w formie dysku, nazywanego protoplanetarnym, o masie będącej zaledwie
ułamkiem (około 10%) masy gwiazdy. Możliwe wydają się dwa schematy
powstawania planet w takim dysku. Najprawdopodobniej najważniejszym
z nich jest akrecja jąder, powolne budowanie, ,,sklejanie’’ coraz większych
obiektów, głównie z pojedynczych ziaren pyłu. Gdy zbudowane zostaną
w odpowiedniej ilości ciała o rozmiarach rzędu kilometrów, zaczynają one
oddziaływać grawitacyjnie i tworzą w końcu skalisty obiekt, który staje
się planetą podobną do Merkurego, Wenus, Ziemi czy Marsa. Proces ten
może trwać do kilku milionów lat. Siły grawitacji mogą spowodować, że
część z takich skalistych obiektów zgromadzi także pozostały w dysku protoplanetarnym gaz, w wyniku czego wokół skalistego ,,jądra’’ planety powstanie dodatkowo stosunkowo szybko ogromna gazowa otoczka, tworząc
,,gazowego olbrzyma’’, jak Jowisz, Saturn, Uran czy Neptun. Alternatywny
proces, zapaść grawitacyjna, może w znacznie krótszym czasie spowodować
powstanie masywnych planet, jednak efektywność tego procesu jest prawdopodobnie niższa. Obiekty powstałe w dysku protoplanetarnym z zasady
krążyć będą wokół swojej gwiazdy. Wyjątkiem będą takie ciała, które w wyniku oddziaływań grawitacyjnych z innymi podobnymi do siebie zostaną
,,wyrzucone’’ poza zasięg pola grawitacyjnego ich macierzystej gwiazdy
i staną się obiektami swobodnie poruszającymi się w przestrzeni międzygwiazdowej.Jak widzimy, rozważania dotyczące powstawania obiektów mało masywnych prowadzą nas do konkluzji, że ciała, które powstają jako planety, mogą
krążyć wokół gwiazd, przy których powstały albo poruszać się swobodnie
w przestrzeni międzygwiazdowej. Ciała, które powstały w procesie podobnym
do powstawania gwiazd, brązowe karły także mogą krążyć wokół zwykłych
gwiazd, choć pewnie częściej będą samotne. Co więcej, w dyskach protoplanetarnych mogą powstawać obiekty podobne do brązowych karłów. Aby wprowadzić nieco porządku w świecie planet, astronomowie umówili się, że nie
będą nazywać planetą obiektów swobodnie poruszających się w przestrzeni
międzygwiazdowej niezależnie od tego, w jaki sposób one powstały. Pojęcie
planety zostało zatem ograniczone do ciał krążących wokół gwiazd. Co więcej, aby odróżnić planety od brązowych karłów przyjęto zasadę, że planetą
będziemy nazywać obiekt, który nigdy nie rozpalił we wnętrzu reakcji jądrowych, czyli o masie poniżej około 13 mas Jowisza. Taka umowa defi niuje zatem maksymalną masę planety. Niestety, nie jest to defi nicja ścisła. Nadal do
grona planet zaliczyć musimy obiekty o masie poniżej 13 mas Jowisza, które
powstały w wyniku fragmentacji obłoku protogwiazdowego i które znalazły
się na orbicie wokół gwiazdy. Wydaje się, że ostatecznym sposobem na potwierdzenie planetarnego charakteru najbardziej masywnych obiektów tego
typu będą badania struktury wewnętrznej, ale do tego jeszcze bardzo daleko.
Musimy się zatem pogodzić z brakiem dokładnej defi nicji planety i z pewną
dozą niepewności w tym zakresie. Być może w przyszłości Natura pozwoli
nam znaleźć odpowiedni klucz do oznaczania planet i umożliwi odpowiedź
na zadane w tytule pytanie, a być może z czasem przestanie to być istotne.