Autor pojawia się w moim życiu jako barwna, niekiedy kontrowersyjna postać
w 1958 r. Początkowo jako mój student na Politechnice Warszawskiej, a następnie jako organizator Ośrodka Przetwarzania Informacji w jednym z zakładów
przemysłu ciężkiego, a później kolega w redakcji miesięcznika „Maszyny Matematyczne" (1965-67). Po prawie 20-letniej przerwie, nasza współpraca — tym
razem na niwie przekazu wiedzy i umiejętności do Polski — odnawia się
w Stanach Zjednoczonych i Kanadzie pod koniec lat 80.
W styczniu 2000 r. Andrzej zaprasza mnie do napisania 1-2 stron wprowadzenia do swej książki „Informatyka bez złudzeń". Następne 3 miesiące to moje niespokojne rozmyślania jak, nie tracąc przyjaźni, napisać na 2 stronach, że o informatyce nie można bez złudzeń. Informatyka to kreowanie (yirtual reality) lub
wykrywanie {data mining) złudzeń. W literaturze o zastosowaniach informatyki
bardzo częste słowa to „virtual" — nie istnieje, ale jest i „transparent" —jest, ale
nie widać.
Dziś po 40 latach znów przyszło mi ocenić mojego pierwszego studenta w informatyce i praktykanta na komputerze Elliott 803. Zainstalowałem ten komputer
w Instytucie Elektrotechniki w Międzylesiu w 1962 r., aby umożliwić zapoczątkowanie przekazu wiedzy i umiejętności informatycznych z W. Brytanii do Polski. Dzięki temu została wyszkolona pierwsza kadra przemysłowych informatyków i została stworzona baza techniczna dla utworzonego przeze mnie Centralnego Resortowego Ośrodka Przetwarzania Informacji (CROPI) przemysłu
ciężkiego. Na przykładzie Andrzeja, widać, że z dzisiejszej perspektywy mój
skromny wysiłek (a w PRL było to zadanie nie lada) nie poszedł na marne.
Książka oddaje wiernie wiele ról Andrzeja, inżyniera i profesora, informatyka,
ale i politologa, i historyka, autora książek i publicysty, a także sportowca: syna
wybitnego polskiego patrioty; dziecka, ucznia i studenta wychowywanego przez
samotną matkę w atmosferze „noblesse oblige"; studenta architektury procesów
produkcyjnych; pierwszego w Polsce informatyka „z cenzusem"; niespożytego
pioniera informatyki w Polsce, wykorzystywanego w otwartej i zakulisowej grze
przez działaczy i polityków PRL.
Andrzej poświęca wiele miejsca i emocji pisząc o swojej roli jako wyczynowego tenisisty i prezesa Polskiego Związku Tenisowego. Ten sportowy wątek przyszedł mi z pomocą w pozbyciu się profesorskiej maniery — przyjaźnie albo zjadliwie o innym profesorze i przypomniał także i moją karierę sportową w wioślarstwie. Andrzej w każdej dziedzinie swej działalności stara się dogonić innych lub czas, a jeszcze lepiej wyprzedzić lub zdublować. Niewątpliwy talent i ciężka
praca pozwala mu to często osiągnąć, co oczywiście nie zawsze wywołuje entuzjazm u równych, a wręcz wrogość u ludzi bez talentu, leniwych, zawistnych
i krętaczy.
Główne posłanie książki to nie jak można, ale jak należy się zachować w trudnej czy ekstremalnej systucji. Poczucie obowiązku, honoru, uporu i odwagi dominują w ocenie ludzi i własnych zachowań. Takie wartości są potrzebne nie tylko w zniewolonym kraju. Takie wartości to treść filmowego scenariusza „Człowiek z komputera", jaki powinien powstać z Andrzeja wspomnień.
W PRL nie tylko w informatyce krzywdzono ludzi i łamano kariery. Każda
publikacja opisująca wiernie polską rzeczywistość z pozycji wolnych, a nawet
zniewolonych umysłów jest potrzebna i winna służyć jako punkt odniesienia
i zwierciadło dla teraźniejszych działaczy i polityków w Polsce.
Andrzej w „Od Autora" pisze; „do Polski mam stosunek jak do matki", a do
Stanów Zjednoczonych jak do „żony" i podkreśla entuzjastycznie pozytywy
kraju Jego osiedlenia w odniesieniu do swojej rodziny, Polski i Świata. Moja
droga życiowa po opuszczeniu Polski w 1967 r. była podobna do Andrzeja kariery w USA, z tym że jestem obywatelem kanadyjskim (z odnowionym nie
dawno polskim paszportem). Kanada, kraj o liczbie ludności zbliżonej do Polski, stosunkowo skutecznie broni się przed przyjęciem amerykańskiego modelu,
wartości i stylu. Moja zawodowa specjalność — technologia modelowania systemów, procesów i zachowań — ułatwia mi analizę i ocenę nie zawsze pozytywnej roli St. Zjednoczonych w stosunku do Polski i Świata. Chyba nie jest
prawdą, że Polska to „blaski i cienie" a St. Zjednoczone to tylko „blaski". A może ulegam informatycznemu złudzeniu?
Dziś, kiedy informatyka kwitnie w wolnej Polsce, a na świecie rewolucjonizuje
społeczeństwa, niech czytelnik wie, że jej początki w perelowskiej Polsce były
bardzo żywe, twórcze, ale i niezwykle trudne. Niech mi wolno mieć nadzieję, że
nasza praca pionierów nie poszła na marne, i że ci, którzy przychodzą po nas będą
podobnie motywowani w umiejętnej pracy informatycznej na rzecz Ojczyzny.
Prof. dr int Wojciech M. Jaworski Department Of Computer Science CONCORDIA UNIVERSITY Prezes, Genem] Strategies Inc. (www.gcn-strategies.comj
Przewodniczący Rady Nadzorczej, AI Sewices Inc. (www.aiservice.com) Montreal, Kanada, Maj 2000
Przedmowa
Wspomnienia Profesora dr inż. Andrzeja Targowskiego to dzieło nie tylko bogate i wielowątkowe, ale niezwykle interesujące, z wielu powodów. No bo
„Czterdzieści lat minęło, jak jeden dzień"... Cóż to jednak były za lata.
Przede wszystkim warto zwrócić uwagę na kontekst społeczny i polityczny
wydarzeń, które Autor opisuje: w systemie nieformalnym wielu ludzi pomysłowych, inteligentnych i dzielnych próbowało coś jednak zreformować — na małą
skalę, metodą małych kroków, w dziedzinach (wydawałoby się) politycznie
neutralnych, a dla Polski pożytecznych. Niestety warunki ówczesne nie sprzyjały nawet nieśmiałym próbom reformatorskim, jeżeli próby te nie służyły celom wyraźnie politycznym. Dzisiaj widać, jak wielu ludzi ofiarnie i śmiało toczyło trudną walkę o postęp naukowy, techniczny i organizacyjny naszej ówczesnej gospodarki. Walkę nie zawsze uwieńczoną powodzeniem.
W tym kontekście łatwiej będzie Czytelnikowi zrozumieć znaczenie wspomnień Profesora Targowskiego, który postawił sobie bardzo ambitny, znacznie
wyrastający ponad „drobne usprawnienia" i próby „lokalnych usprawnień", a mianowicie budowę Krajowego Systemu Informatycznego (KSI) opartego na
FNFOSTRADZIE. Postanowił to uczynić nie „metodą małych kroków," ale możliwie jak najszybciej — albowiem zdawał sobie sprawę z faktu, że bez informatyki rozwój polskiej gospodarki będzie spowolniony, a opóźnień nie da się nadrobić. Nie może dziwić fakt, że człowiekowi podejmującemu tak wielkie zadanie,
jak budowa KSI „nie było łatwo": spotykał się nie tylko z obojętnością, ale wręcz
wrogością i musiał toczyć heroiczne boje dosłownie o wszystko — co łatwo odczytać ze wspomnień Profesora Andrzeja Targowskiego. I nie może dziwić, że
człowiek podejmujący wielkie wyzwania ponosił również większe niż inni porażki —-w planie ogólnym, głównie politycznym. Natomiast w dziedzinie informatyki osiągnięcia Profesora Targowskiego były niezaprzeczalne, a ich ślady widoczne są także w dobie obecnej —w informatyce amerykańskiej i światowej.
Miałem możliwość bezpośredniej współpracy z Profesorem Targowskim w Jego wysiłkach na rzecz rozwoju polskiej informatyki, między innymi jako Dyrektor Naukowy Ośrodka Badawczo-Rozwojowego Informatyki INFORNA, a współpraca ta była dla mnie źródłem wielkiej satysfakcji zawodowej i naukowej. Mogę
więc jako uczestnik tamtych wydarzeń powiedzieć: wprawdzie „Czterdzieści lat
minęło," ale napewno NIE PRZEMINĘŁO BEZ ŚLADU.
Ślad tamtych czterdziestu lat znajdzie czytelnik w pasjonujących wspomnieniach Profesora Targowskiego. Mnie osobiście szczególnie zainteresowały dwie
sprawy: pionierska rola Profesora Targowskiego w rozwoju polskiej informatyki
oraz wpływ jego dzieła i dokonań w warunkach polskich na informatykę amerykańską.
W polskiej informatyce wtedy, czterdzieści lat temu, wszystko było nowe
i wszystko było jego dziełem:
• utworzenie pierwszego w Polsce zakładu naukowo-badawczego zastosowań
informatyki w przedsiębiorstwie, ulokowanego najpierw w Instytucie Organizacji Przemysłu Maszynowego, a następnie w Centralnym Resortowym
Ośrodku Przetwarzania Informacji Ministerstwa Przemysłu Maszynowego;
• prace naukowo-badawcze prowadzone w tym Zakładzie, w ścisłym powiązaniu z potrzebami praktyki zarządzania przedsiębiorstwami takimi na przykład, jak Zakłady Radiowe w Warszawie czy też Zakłady Lamp Elektronowych w Warszawie;
• utworzenie w Warszawie Zakładu Elektronicznej Techniki Obliczeniowej
(ZOWAR) i kierowanie nim przez wiele lat, co zaowocowało bardzo dużą
liczbą prac naukowo-badawczych z zakresu projektowania i wdrażania zautomatyzowanych systemów informacyjnych oraz równie dużą liczbą praktycznych zastosowań takich systemów w polskich przedsiębiorstwach;
• przeforsowanie stosowania terminu informatyka w miejsce stosowanego
określenia ETO {Elektroniczna Technika Obliczeniowa) oraz zdefiniowanie
jej dziedziny w jego licznych książkach i w pierwszym Programie Rozwoju
Informatyki (1971-75), jaki powstał pod jego kierunkiem;
• wreszcie Jego wieloletnia działalność ukierunkowana na stworzenie Krajowego Systemu Informatycznego (KSI), zaznaczona takimi dokonaniami, jak
koncepcja KSI, koncepcja sieci komputerowej INFOSTRADA, pilotowymi
systemami INFOSTRADA, PESEL, MAGISTER, ŚWIATOWID, WEKTOR, CENPLAN, RESPLAN, TRAKT, INFONET, itd.
Jestem przekonany, że lektura wspomnień Profesora Andrzeja Targowskiego
pomoże Czytelnikowi zrozumieć wiele spraw, jakie rodziły się ówcześnie w polskiej informatyce i docenić rolę Autora wspomnień w tych dokonaniach.
Kolejna refleksja do jakiej pobudziły mnie wspomnienia Profesora Targowskiego to niewątpliwie wpływ jego koncepcji oraz polskich dokonań na rozwój
informatyki amerykańskiej, a także — dalej idąc — na rozwój koncepcji i praktyki Społeczeństwa Informacyjnego. Wystarczy tutaj jeden bardzo wymowny przykład: termin i koncepcja zaproponowanej (w 1972 r.) przez Prof. Targowskiego
infostrady przyjęty w USA w postaci information superhighway. Jak pisze Autor
Wspomnień, zastosowanie infostrad musi doprowadzić do rozwoju cyfrowego
świata, a Jego koncepcja z 1990 na temat strategii i architektury Elektronicznej
Globalnej Wioski stanowi tutaj cenną wskazówkę metodyczną. Można byłoby wspomnieć jeszcze o wpływie Profesora Andrzeja Targowskiego na rozwój metod projektowania .systemów informatycznych zarządzania,
a mianowicie o znaczeniu i wpływie Jego koncepcji typu:
• metoda architektonicznego projektowania kompleksowych systemów informatycznych;
• lista podsystemów i sfederalizowanych systemów informatycznych przedsiębiorstwa;
• Drabina Semantyczna, której szczeblami są dane, informacja, koncepcje,
wiedza i mądrość, jest to jakby arytmetyka systemów informatycznych zarządzania.
Zadaniem PRZEDMOWY nie jest jednak streszczanie książki, co zresztą
w przypadku wspomnień Profesora Andrzeja Targowskiego byłoby i tak dziełem
niewykonalnym ze względu na ich wielowątkowość, bogactwo fotograficzne i ładunek intelektualny. Kończąc pragnę wyrazić przekonanie, że książka „INFORMATYKA BEZ ZŁUDZEŃ, 40 lat między informatyką a polityką i 20 lat między
Polską a Ameryką" będzie interesująca lekturą dla wszystkich czytelników zainteresowanych nie tylko przeszłością informatyki, ale również jej dniem teraźniejszym i jutrzejszym. Z książki tej de facto będącej Manifestem Informatyki, skierowanej jakby do przeszłości, wyraźnie można odczytać znaki współczesnej
informatyki i jej dalsze kierunki rozwoju w przyszłości.
Prof. zw. dr hab. Władysław Radzikowski
Wydział Zarządzania
UNIWERSYTET WARSZAWSKI
Od Autora
Oddaję czytelnikowi swoje wspomnienia z 40 lat manewrowania między informatyką a polityką i między totalitaryzmem czarnym i czerwonym a demokracją. W książce przedstawiam mój los na tle maszynerii wielkiej historii, w której
trybach Polacy tkwią od 350 lat. Była i jest to fascynująca przygoda, mimo, że
w niej aż dwukrotnie tylko cudem uniknąłem śmierci. Żyjąc w „interesujących
czasach" zapłaciłem za to wysoką cenę braku stabilizacji i możliwości powiększania dorobku intelektualnego, rodzinnego, koleżeńskiego i materialnego w jednym tylko kraju. W tym trudnym dla mnie procesie ciągłego adaptowania się do
wyzwań czasu i nowych sytuacji, starałem się działać mając wizję tego, co robić,
mieć poczucie praktyczności mojego działania i nie stracić twarzy, czyli być
człowiekiem uczciwym.
W swej zawodowo-naukowej pracy starałem się i nadal staram stosować podejście wielkiego, polskiego filozofa Tadeusza Kotarbińskiego, który je wyłożył
w swym dziele „Traktat o dobrej robocie". W większości krytycznych sytuacji
starałem się robić to, co do mnie należy, ponieważ znam się na informacji (w tym
skomputeryzowanej), więc nią się posługiwałem i posługuję w tego typu sytuacjach. Do mnie chyba też należy upomnieć się o „stracone pokolenie PRL-u,"
dlatego napisałem niniejsze wspomnienia. Jako pionier nowej i wielkiej techniki
i związany z realizacją wielu projektów i idei musiałem niejednej osobie nastąpnąć na odcisk, za co przepraszam.
W książce czytelnik znajdzie bardzo mocne akcenty polskie. Zatem może narodzić się pytanie, jaki jest mój stosunek do Stanów Zjednoczonych, gdzie żyję
i gdzie już spędziłem połowę swego zawodowego życia. W tym względzie kieruję
się zasadą, że do Polski mam stosunek, jak do „matki", a do Stanów Zjednoczonych, jak do „żony". W obu przypadkach trzeba być lojalnym, z tym, że w innym
odcieniu. Jestem dumny że podróżuję po świecie z amerykańskim paszportem i że
mogę amerykańskim studentom przekazać moje doświadczenie jako amerykański
profesor. Świat zawdzięcza Stanom Zjednoczonym demokrację i obronę przed
komunizmem i nazizmem. Dzięki USA Polska została przyjęta do NATO, czyli
wróciła na łono Zachodu. Dzięki Stanom, moja rodzina wyszła z kryzysu i nieźle
prosperuje, dlatego, co dobrego robiłem, czy robię dla Polski, myślę, że było i jest
dobre dla USA i vice versa.
Niniejsza książka jest m.in. dokumentem dotyczącym funkcjonowania na co
dzień Dyktatury PRL, z którego wynika jakże mało sprawny i przestępczy był to
system. Niech ta książka będzie ostrzeżeniem dla tych wszystkich na Wschodzie
i na Zachodzie, którym marzy się powrót do czerwonego totalitaryzmu.
12
Warto zauważyć, że komunizm pokonany został przez nieocenzurowaną informację, która zdemaskowała kłamstwa i łajdactwa reżimu. W ZSRR glasnosl
sprowokowała krążenie tego typu informacji, a w Polsce, kiedy prasa podziemna
w Stanie Wojennym przekroczyła nakład prasy oficjalnej, Dyktatura straciła monopol na informację i rozpadła się pod ciężarem własnej manipulacji. Otóż głównym „bohaterem" niniejszej książki jest informacja, wokół której zabiegi świetnie
charakteryzują reżim PRL i przyczynę jego porażki.
Jaka była moja pozycja w informatyce PRL? Raz była wysoka, ale sam sobie ją
wywalczyłem i starałem się zreformować reżim „od wewnątrz" przy pomocy
metod technokratycznych. Myślę, że wraz z red. Stefanem Bratkowskim jesteśmy
przykładem ludzi, którzy promowali ten kierunek reform, czasem może naiwnie,
ale w końcu PRL upadła i III RP ostro wprowadza w gospodarce ten typ modernizacji. Polska była moim krajem i działałem na jej korzyść, jak tylko umiałem.
"Na szczęście nie było wtedy hasła „im gorzej tym lepiej". Kiedy spostrzeżono, że
moje projekty są niebezpieczne dla Dyktatury, zlikwidowano mnie, a nawet próbowano mnie usunąć fizycznie.
W książce stosuję terminologię taką, jaka była stosowana w danych okresach
czasu. Mam nadzieję, że niektóre moje idee zostaną wykorzystane w praktyce
informatycznej i politycznej, przede wszystkim przez młodych adeptów, którzy
łakną wiedzy nowoczesnej i „mierzą siły na zamiary".
W ciągu 40 lat pracy w informatyce, prócz wykonania licznych projektów,
zorganizowania ośrodków i programów rozwojowych, opublikowałem 9 książek
i około 100 publikacji, w tym 3 książki i ok. 40 prac w USA. W ciągu moich 20
lat na emigracji (1980-2000) opublikowałem na tematy polityczne i historyczne 6
książek i ok. 150 artykułów i felietonów (z tego ok. 100 w USA i 50 w Polsce).
Moja skromna rola „producenta i dystrybutora wiedzy" o demokracji i kapitalizmie od 2000 r. raczej ulegnie ograniczeniu. Polska daje sobie nieźle radę po
1989 r. i chyba już w takim jak dotychczas stopniu nie potrzebuje rad płynących
z Emigracji. Teraz wracam do informatyki i jej roli w ewolucji cywilizacji, o ile
tylko dopiszą mi siły twórcze.
Serdecznie dziękuję profesorom Ignacemu Człowiekowskiemu i Izydorowi
Modelskiemu i mjr inż. Bohdanowi Grodzkiemu za cenne uwagi, jakie wnieśli
do tekstu, aby go usprawnić oraz p. red. Joli Mianowskiej-Hawran za przejrzenie manuskryptu i za uwagi, jak go poprawić.